# Захист даних

Це вступ до кібербезпеки від CS50.
Минулої лекції ми розглянули захист облікових записів.

## Паролі
Ми обговорювали власну відповідальність за безпеку наших даних.

Однак до зберігання цих даних завжди залучена третя сторона.

Ви зрозуміли, як саме система зберігає імена користувачів і паролі в текстовому файлі.

Ви уявляєте, як саме зловмисник може отримати доступ до такого текстового файлу.

Чи можливо мінімізувати ризики, пов’язані зі зберіганням паролів як відкритого тексту?

## Хешування
Хешування - це метод, за допомогою якого ви перетворюєте та виводите звичайний текст як менш читабельне хеш-значення.

Відповідно, хеш-функція створює хеш-значення. Хеш-функція отримує на вхід пароль, а потім виводить його у вигляді хешованого значення.

Якщо зловмисник не матиме доступу до конкретної хеш-функції, він не зможе отримати правильний пароль.

Зазвичай ви прагнете, щоби хеш-функція генерувала щось дуже загадкове, нешаблонне, щоби зловмисники, відповідно, не змогли передбачити, що робить алгоритм.

Оскільки ім'я користувача та хеш-значення зберігаються на сервері, зловмиснику не так легко отримати доступ до облікових записів на цьому сервері.

Коли користувач вводить свій пароль для входу в систему, хеш-алгоритм отримує його знову та порівнює створене хеш-значення зі збереженим хеш-значенням.

Відповідно, збільшуються витрати часу та ресурсів, необхідних зловмиснику, щоби отримати доступ до захищених даних.

Водночас під час атаки за словником можна одне за одним передавати значення (слова) хеш-функції та зламати її.

Крім того, під час атаки методом грубої сили можна послідовно вводити один символ за іншим, щоби спробувати підібрати пароль.

Ще однією гіпотетичною загрозою є «райдужні таблиці», коли зловмисник матиме доступ до всіх потенційних хешованих значень у хеш-таблиці. Однак для цього знадобляться терабайти, якщо не петабайти, ємності для зберігання даних.
Лишається загроза використання користувачами однакових паролів. Тоді й хеш-значення цих паролів абсолютно однакові. Як можна вирішити цю проблему?

## Сіль
«Посипати солі» - це додати до хеш-функції якийсь компонент, тобто модифікувати її.
Використання солі найчастіше гарантує, що хеш-значення, надані користувачами, навіть тими, що мають однакові паролі, отримають різні хешовані паролі.

Тому, знову ж таки, це суттєво ускладнює злам цих паролів зловмисниками.

НІСТ рекомендує, щоб запам'ятовувані секрети були хешованими та модифіковані сіллю.

## Односпрямовані хеш-функції
Односпрямовані хеш-функції, написані в коді, приймають на вхід рядок довільної довжини та видають хеш-значення фіксованої довжини.

Якщо використовувати таку функцію, маючи хеш-значення і хеш-функцію, утримувач пароля ніколи не дізнається справжній пароль.

Водночас в деяких системах, де використовується односпрямована хеш-функція, паролі можуть відповідати одному і тому ж хеш-значенню.

## Кодові слова
Криптографія - це наука про передання захищених даних від однієї особи до іншої.

Одним зі способів захисту даних є кодові слова.

За допомогою кодів слова, які ми хочемо сказати, перетворюються на менш зрозумілу послідовність слів.

Закодування полягає в тому, що ви берете відкритий текст та отримуєте закодований.

Декодування - це протилежний процес: перетворення закодованого тексту на відкритий.

## Шифри
Шифрування полягає в тому, що береться відкритий текст і перетворюється на зашифрований.

Цей процес так і називають «шифруванням». Процес розшифрування називають «дешифруванням».

## Ключі
Ключі - це дуже великі рядки. Ці ключі використовуються при шифруванні та дешифруванні.

Криптографія з секретним ключем передбачає передачу ключа і відкритого тексту в алгоритм шифрування, який виводить зашифрований текст.

У цьому сценарії й відправник, і одержувач мають спільний секрет, оскільки вони обидва мають доступ до алгоритму шифрування і дешифрування.

## Криптоаналіз
Криптоаналіз - це галузь науки та практики, в якій люди вивчають, як шифрувати й розшифровувати дані.

Якщо ви вже вивчаєте цей курс, вам також можете бути цікавий криптоаналіз.

## Криптографія з відкритим ключем
Ви можете уявити собі ситуацію, що відправник та отримувач захищених даних ніколи не зустрінуться особисто. Як можна створити спільний секрет для таких двох осіб?

Шифрування з відкритим ключем або шифрування з асиметричним ключем вирішує цю проблему.

Спочатку відправник використовує відкритий ключ і відкритий текст, які отримує алгоритм. На виході генерується зашифрований текст.

Далі, отримувач використовує свій секретний ключ: коли алгоритм отримує і цей секретний декодер, і зашифрований текст, він генерує розшифрований текст.

RSA - це стандарт шифрування, який описує цей процес.

## Обмін ключами
Альтернативний алгоритм - протокол Діффі-Геллмана - використовується задля обміну ключами.

Обирається узгоджене значення g і просте значення p.

Сторони A і B мають спільне секретне значення, яке називається s.

Сторони A і B мають власні закриті ключі.

## Цифровий підпис
Використовуючи концепцію відкритих і закритих ключів ви можете підписувати документи.

Підписати документ можна за допомогою двоетапного процесу.

Перший крок: повідомлення, зміст документа, передається хеш-функції, в результаті чого генерується хеш-значення.

Другий крок: приватний ключ і хеш передаються алгоритму цифрового підпису, в результаті чого створюється цифровий підпис.

Отримувач може перевірити ваш цифровий підпис, якщо передасть повідомлення, яке містить документ, хеш-функції та отримає хеш-значення. 

Потім отримувач передасть відкритий ключ і наданий підпис алгоритму дешифрування, в результаті чого згенерується хеш-значення, яке має збігатися з попереднім згенерованим хеш-значенням.

## Ключі доступу
Ключі доступу або технологія вебавтентифікації WebAuthn набувають популярності.

Незабаром імена користувачів і паролі стануть рідше використовуватися.

Ключі доступу залежать від пристрою. Наприклад, якщо ви зайдете на вебсайт, який пропонує вам створити обліковий запис, з телефону, ваш телефон згенерує відкритий і закритий ключі.

Потім ви надішлете свій відкритий ключ вебсайту.

З цього моменту, щоби увійти на сайт з цього пристрою або сервісу, який синхронізує ваші ключі на різних пристроях, ви будете передавати приватний ключ у парі зі значенням виклику. Алгоритм згенерує підпис.

## Шифрування під час передачі
Шифрування під час передачі пов'язане із захистом даних під час їхнього переміщення мережами передачі даних.

Уявімо, дві особи хочуть поспілкуватися одна з одною.

Ми хочемо запобігти перехопленню їхніх даних третьою особою.

Сторонні сервіси, наприклад, електронна пошта, яка є таким собі посередником, дійсно може читати ваші електронні листи або переглядати ваші повідомлення.

Наскрізне шифрування - це метод, за допомогою якого користувачі матимуть більше впевненості, що жодна третя особа не прочитає їхні дані.

## Видалення файлу
Розгляньмо досить буденну операцію, наприклад, видалення файлу.

Після видалення файлів з комп'ютера, відбитки із даними з видалених файлів можуть залишитися.

Коли операційні системи видаляють файли, вони зазвичай просто забувають, де вони були розміщені. Таким чином, комп'ютер може перезаписати попередні файли новими.

Однак немає жодних гарантій, що місце на жорсткому диску буде повністю зачищене від частин попередніх файлів.

Безпечне видалення - це процес, за допомогою якого всі частини видалених файлів замінюються на нулі, одиниці або випадкову послідовність нулів та одиниць.

## Повне шифрування диска
Повне шифрування диска або шифрування в стані спокою повністю шифрує дані вашого жорсткого диска.

Якщо ваш пристрій вкрадуть або ви продасте його, ніхто не матиме доступу до ваших зашифрованих даних.

Однак, якщо ви забудете пароль або ваше обличчя суттєво зміниться, ви не матимете доступу до своїх даних.

Ще одним недоліком є те, що хакери можуть використовувати так звані програми-вимагачі, щоби зашифрувати ваш жорсткий диск та монетизувати свої атаки.

## Квантові обчислення
Квантові обчислення - це нова комп'ютерна технологія, яка може надати зловмисникам експоненціально більші обчислювальні можливості.

Ця технологія може бути використана зловмисниками для зменшення часу, необхідного для підбору паролів і злому шифрів.

Сподіваємося, що ми отримаємо доступ до такої обчислювальної потужності раніше, ніж це зроблять зловмисники.
